‚12-

Quamprimum cam agere coepi, pugilum gloria,
Comitum conuentus, strepitus clamor mulierum
Fecere ut ente tenipus exirem foras.

Interest autem, utrum actores a populo fabulam improbante
exacti locum suum tutari non potuerint an, quia populus aliis
rebus illectus fabula non cognita theatro eruperat, ante tempus
foras exierint. Ut illud plerumque non sine culpa poetae fiebat,
ita hoc vel optimo poetae vel optimam fabulam danti accidere
poterat. Hecyra autem quum non exacta, sed calamitate oppressa
esset, Terentius eiusque amici suo iure sperare poterant fore ’
ut fabula, quum iterum ageretur, cognosceretur, cognita proba·
retur. Quamvis igitur adversarii Terenti famam macula quadam
aspersam esse dictitaverint, nihil profecto erat, quod curatores
ludorum timerent, ne populus ab Hecyra noudum cognita adeo
abhorreret, utne titulum quidem ferret. Ut vero timuerint, idque
iusta causa, cur tandem tam invidiosam fabulam agendam curarent?

Maxime vero Dziatzko in eo errare mihi videtur, quod
Hecyrae prologum Ι talem esse censet, quo spectatorum studium
fabulae parari eorumque gratia impetrari potuerit. Totus enirn
prologus blandis verbis vacuus huie sententiae obstat. At
exciderunt versus quidam! Sane sic censent Fleckeisen, Dziatzko,
Wagner, alii viri docti Ihnium secuti. Sed etiamsi lacuna post
v. 'l statuenda esset, tamen habitus prologi non multum muta·
retur. Accedit quod Ihni sententia nullo ni fallor satis probabili
argumento defenditur. Brevitas enim prologi a consuetudine
poetae aliena non neglegentiae librariorum, sed consilio ipsius
poetae deberi mihi videtur. Similiter iudicat Umpfenbach
(Aual. Terent), qni, qnid sibi prologus velit, sio explicat: „Audire
mihi videor hominem indigna contumelia usque ad morositatem
exacerbatum et animum vulgi contemptorem aegre celantem.“
Ab hac sententia paulum discedo (de prologo I Hecyrae quid
sentiam, infra p. 39 videbis), sed hoe assentior, voluisse Teren·
tium brevem prologum seribere, id quod vel inde cognoscitur,
quod generali parte praeter consuetudinem omissa statim in

 

